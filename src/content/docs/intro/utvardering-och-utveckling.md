---
title: Kursutvärdering och kursutveckling
description: Hur jobbar lärarteamet med kursutvärdering och kursutveckling.
sidebar:
    order: 160
---

Här finns en beskrivning av hur vi löpande jobbar med kursutvärdering och kursutveckling.

All feedback är  viktig för kursens kvalitet och vidare utveckling. Följande är de vanligaste sätten som används för att samla in feedback.



## GitHub issues för kursmaterialet

Så gott som allt kursmaterial finns öppet på GitHub och du kan själv hjälpa till att rätta felaktigheter i kursmaterialet genom att föreslå en ändring i materialet via till exempel en issue på repot för kursmaterialet.



## Löpande i redovisningstexter

Att löpande samla in feedback är nästan det viktigaste för att få en känsla för hur kursen upplevs. Lärarteamet kan läsa i redovisningstexter och se vilka frågor som dyker upp i diskussioner i salen och i chatten. Det hjälper oss att förstå hur kursens olika moment upplevs och ger tips på hur kursen kan utvecklas.

När det finns felaktigheter i kursmaterialet så försöker vi rätta till det omedelbart. Hittar du tveksamheter så är det bara att maila eller hojta till i chatten. Förhoppningsvis är det enkla saker att rätta till och då gör vi det på en gång. Blir det lite mer tidskrävande så får vi lägga det på att-göra-listan.



## Löpande diskussioner i sal och chat

På campus-kurserna har vi diskussioner i sal vilket är givande, det är alltid intressant att höra direkt från studenten vad de tycker, dessutom kan man ställa följdfrågor. Resultatet från dessa diskussioner styr också hur kurserna och kursmomenten utvecklas.

Ibland blir det spontana diskussioner i chatten där vi kan diskutera innehåll i kurser och kursmoment. Även där erbjuds möjlighet att ställa följdfrågor vilket gör att lärarteamet kan få bättre grepp om hur studenter upplever kurserna.



## Summera, återkoppla och betygsätt kursen

I redovisningstexten för sista inlämningen får studenten möjlighet att sammanfatta kursen med ett omdöme om kursen tillsammans med ett "betyg". Detta textstycke och betyget ger en god vägledning i om kursen är på rätt spår eller ej. Beroende på vad som sägs där så planeras större justeringar av kursen eller delar av kursen.



## BTH's kursvärderingssystem

Ett formulär som mailas ut i slutet av kursen och besvaras anonymt. Resultatet är framförallt viktigt för att det används till att jämföra BTH's kurser mot varandra. På det sättet är den utvärderingen viktig för lärarteamet. Här kan vi också få en fingervisning om det är något som inte dykt upp under kursens gång.



## Sammanställning av kurstillfället

I slutet av varje kurstillfälle så sammanställs all feedback i ett dokument och görs tillgängligt för studenter och lärarteamet. I det dokumentet förekommer det också en del statistik för kurstillfället.



## Löpande kursutveckling

Lärarteamet försöker hålla kursmaterialet uppdaterat, vilket ibland är är en extra utmaning när det händer mycket inom detta tekniska område.

Men jämna mellanrum, säg 3-5 års intervaller, blir det dax för en större genomsyn av varje kurs, då brukar lärarteamet gå igenom varje kursmoment och göra större uppdateringar. Ibland händer det att en kurs går ur tiden och ersätts med en ny kurs.

Den stora utmaningen är att hålla en jämn takt med teknikens utveckling i webbprogrammeringens värld och erbjuda bra kurser med pedagogiskt och välskrivet material. Med din feedback blir det jobbet mycket enklare. Tack på förhand.
