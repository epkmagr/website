---
title: "Kmom01: Databas och SQL" 
description: Använd en befintlig databas och kom igång med grunderna i SQL.
revision:
  2026-01-01: (A, mos) Första versionen. 
---

import Figure from '@components/CustomFigure.astro';
import YouTube from '@components/YouTube.astro';

{/* TODO
* 
*/}


:::danger
Kursmomentet är ännu ej släppt då det saknas delar av innehållet.

Du kan dock läsa igenom det som finns publicerat och förbereda dig inför kursmomentet.
:::

Vi skall jobba med databasen MariaDB som är en relationsdatabas. Som klienter använder vi en terminalbaserad klient och en fönsterbaserad grafisk klient. Klienterna har båda sin plats i vår verktygslåda och de är bra att använda vid olika typer av tillfällen.

I kursen använder vi MariaDB som databas. MariaDB är en "fork" av MySQL och i praktiken är de väldigt lika varandra. MySQL är mer kommersiellt medan MariaDB är mer community-drivet. För kursens syften kan vi betrakta dem som likvärdiga.

I en relationsdatabas pratar vi SQL med databasen. SQL är ett deklarativt frågespråk för relationsdatabaser men det finns också inslag av imperativ programmering likt ett "vanligt" programmeringssprål.

I inledningen skriver vi SQL för att skapa tabeller och för att lägga till, uppdatera, visa och radera data från databasen. När databasserver och klienterna är på plats så kikar vi på en del grundkonstruktioner för SQL.

Vi börjar med att använda en befintlig databas som heter "world" som innehåller data om världens länder, städer och kontinenter. Vi skapar SQL-frågor mot databasen för att hämta ut information ur den.



## Läs & Studera

Här kan du på egen hand studera och förbereda dig inför övningar och uppgifter.



### Föreläsning

Titta på följande inspelade föreläsningar. Föreläsningarna kan innehålla tips om läsanvisningar.

{/*
1. [Kursintro](./../forelasning/kursintro) som ger en introduktion till kursens struktur och upplägg samt en översikt av kursens innehåll.
*/}

1. [Introduktion till databaser och relationsdatabaser](/website/laromaterial/forelasning/introduktion-till-databaser-och-relations-databaser/) ger dig en introduktion till begrepp som databas och relationsdatabas.



### Kurslitteratur

Läs följande:

1. Kursboken Databasteknik om MySQL.
    * Kap 1: Databaser och databashanterare
    * Kap 7: Introduktion till frågespråket SQL
    * Kap 29: Introduktion till MySQL (om du har tid och lust)

2. [Boken har även en webbplats](http://www.databasteknik.se/webbkursen/) och vissa utdrag från boken finns där. Relevant för detta kmom är följande:

    * [Introduktion till databaser och databashanterare](http://www.databasteknik.se/webbkursen/databaser/index.html)
    * [Introduktion till frågespråket SQL](http://www.databasteknik.se/webbkursen/sql/index.html)
    * [Introduktion till MySQL](http://www.databasteknik.se/webbkursen/mysql/index.html) (om du har tid och lust)



### Artiklar

Kika igenom följande artiklar.

1. Kika igenom referensmanualen för MariaDB, kort och översiktligt så att du kan navigera i den. Referensmanualen är ett viktigt verktyg för att bli bra på databaser och SQL. Se till att du kan hitta till den delen som visar hur SQL med SELECT skall skrivas i MySQL.

    * [MariaDB Server Documentation](https://mariadb.com/docs/)
    * [MySQL documentation](https://dev.mysql.com/doc/) (om du har tid och lust)

1. Under kursen kommer vi att ponera vikten av att hålla sig till en kodstil för SQL-koden. Det kommer inte vara absolut strikt, men det är en rimlig rekommendation att följa en kodstil. För kursen har vi valt "[SQL Style Guide by Simon Holywell](https://www.sqlstyle.guide/)". Ha detta i bakhuvudet när du funderar på hur man skriver sin SQL-kod. Om du har funderingar kring kodstilen så kan du läsa "[SQL style guide misconceptions](https://www.simonholywell.com/post/2016/12/sql-style-guide-misconceptions/)".



### Video 

Om du gillar att lära från video så kan du kika igenom följande videor för att få grepp om grunderna i Databaser och SQL. Ibland kan man hitta bra resurser på nätet och detta är ett litet försök att visa upp det.

1. För att få en snabb översikt om databaser och SQL så kikar du igenom videon "[What is Database & SQL? (6 min)](https://www.youtube.com/watch?v=FR4QIeZaPeM)". Videon ger dig en snabb översikt av termer med förklaringar.

1. Videon "[Learn Basic SQL in 10 Minutes (9 min)](https://www.youtube.com/watch?v=bEtnYWuo2Bw)" ger dig en snabb förklaring till grunderna i SQL. Videon hanterar även översikt av mer avancerade begrepp som JOIN, UNION och GROUP. Dessa kommer senare i kursen.



### Ai som lärare (instuderingsfrågor)

Här finns ett antal instuderingsfrågor som hjälper dig att finna information på egen hand via din Ai-kompis, för att på egen hand träna på de koncept som är relevanta för detta kmom.

<details>
<summary>Instuderingsfrågor</summary>

1. Jag skall gå en kurs i databasteknik på högskolan, vill du förklara grunden i en relationsdatabas?
1. Berätta kort om databasen MariaDB och hur den skiljer sig från MySQL.
1. Förklara kort hur SQL fungerar och vilka de vanligaste kommandona är.

Här är en [summering av hur en sådan dialog kan se ut](https://chatgpt.com/share/696133c6-e268-8005-9383-5a185ca1d533), sen är det bara att fylla på med egna funderingar.

</details>

Glöm inte att vara kritisk till informationen du får, precis som man vanligen är mot alla olika källor av information. Svaren kan skifta beroende av vilken Ai-kompis du väljer.



## Övningar & Uppgifter

Övningar är träning inför uppgifterna. Uppgifter skall utföras och redovisas.



### Övningar

Jobba igenom övningarna, de förbereder dig inför uppgifterna.

1. ⚠️ Jobba igenom övningen [Övning med databasen World och SELECT](/website/laromaterial/ovning/world-database-with-select/). Övningen går igenom hur du kan använda en befintlig databas (world) och skapa SQL-frågor mot den med både terminalklienten och desktopklienten.



### Uppgifter

Dessa uppgifter skall utföras och redovisas.

1. ⚠️ Genomför uppgiften "[Databasen World](/website/laromaterial/uppgift/kmom01-databasen-world/)".

{/*
1. Jobba igenom första delarna av guiden "[Kom igång med SQL i MySQL](guide/kom-igang-med-sql-i-mysql-v2)". I guiden ombeds du göra övningar och spara din SQL-kod i filer. Lägg dem i katalogen `me/skolan` som din redovisning. I nästa kmom fortsätter du med nästa del i guiden.
    * [Delen: Installation](guide/kom-igang-med-sql-i-mysql-v2/installation)
    * [Delen: Bygg en databas](guide/kom-igang-med-sql-i-mysql-v2/bygg-en-databas)
*/}



## Resultat & Redovisning

Läs [instruktionen om hur du skall redovisa](/website/laromaterial/instruktion/resultat-och-redovisning).

Se till att följande frågor besvaras i din redovisningstext i din rapportsida.

* Hur känns det att komma igång med databaser, klienter och SQL - är det något du ser fram emot eller fasar inför?
* Har du jobbat med databaser eller liknande tekniker tidigare?
* Hur gick det att komma igång med labbmiljön för MariaDB och klienterna, flöt det på eller strulade någon del?
* Hur gick det att genomföra övning/uppgift med databasen world?
* Jämför SQL med andra sätt att programmera, relatera till några av de programmeringsspråk du kan.
* Vilken är din TIL för detta kmom?

TIL är en akronym för "Today I Learned" vilket leksamt anspelar på att det finns alltid nya saker att lära sig, varje dag. Man brukar lyfta upp saker man lärt sig och där man kanske hajade till lite extra över dess nyttighet eller enkelhet, eller så var det bara en ny lärdom för dagen som man vill notera.



## Kommentarer & Noteringar

<details>
<summary>Plan för veckans genomgångar</summary>

Följande är en plan för hur lärarteamet _kan_ lägga upp genomgångarna under veckan för detta kursmoment.



### Måndag

Första timmen:

* Berätta om kursens upplägg, examination, inlämningar, betygsättning.
* Berätta om kmom och vad som skall göras i kmom01.
* Visa hur ett kursrepo ser ut för en student och hur man jobbar med det.
* Visa hur det ser ut när man publicerar på GH Pages
* Berätta om labbmiljön och vad som skall installeras.
* Visa min egen labbmiljö och dubbelkolla att my.cnf fungerar.

Andra timmen:

* Jobba igenom delar av övningen med databasen World.



### Onsdag

* Använd ER-modellering för att förklara begreppen
    * Tabeller
    * Kolumner
    * Datatyper i SQL
* Förenklad ER-modell av databasen world för att komma igång med tankar kring ER-modelleringen
* (Ritverktyg för ER-modellering ligger nästa kmom)



### Torsdag

* Labbmiljön på plats
* Övningen med databasen World klar
* Uppgiften med databasen world påbörjad

</details>

