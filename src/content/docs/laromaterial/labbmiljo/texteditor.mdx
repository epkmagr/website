---
title: Texteditor vscode
description: Utvecklingsverktyg Visual Studio Code för att skriva koden i.
sidebar:
    order: 145
---

import Figure from '@components/CustomFigure.astro';
import YouTube from '@components/YouTube.astro';

<YouTube id="zmD5pLxQJ30" />

Visual Studio Code är en texteditor som du kan använda som utvecklingsverktyg när du programmerar och redigerar textfiler. Här är en kort guide till hur du installerar Visual Studio Code och hur du konfigurerar de vanligaste inställningarna.

Visual Studio Code finns till flera operativsystem, går under en fri licens (MIT) och utvecklas primärt utav Microsoft men finns även som [öppen källkod på GitHub](https://github.com/microsoft/vscode).



## Installera

Gå till [code.visualstudio.com](https://code.visualstudio.com/), ladda hem och installera den varianten som passar för din miljö.

[Det finns dokumentation](https://code.visualstudio.com/docs) som innehåller information kring inställningar, programmeringsspråk som stöds, tips och tricks samt diverse olika plugins mm.

När du startar upp Visual Studio Code för första gången får du en trevlig välkomsskärm.

import code1 from '@assets/vscode/code1.png';

<Figure 
    src={code1}
    caption="Nu är texteditorn vscode startad."
/>

Min texteditor körs på Ubuntu och jag har redan installerat en del extra plugins så det kan se olika ut när du startar din nyinstallerade vscode.



## Testa din editor

För att testa hur din editor fungerar, så kan du göra följande exempel.

Ta koden nedan och kopiera in till din editor. Skapa en ny fil och spara som `hello.html` i din hemmakatalog.

```html
<!doctype html>
<meta charset="UTF-8"/>
<title>Hello World</title>

<h1>Hello World</h1>
<p>Just trying out Visual Studio Code.</p>

</html>
```

Så här kan det se ut.

import code2 from '@assets/vscode/code2.png';

<Figure 
    src={code2}
    caption="Ny fil skapad med innehåll som är sparat."
/>

Öppna din filhanterare och leta reda på den sparade filen. Dubbelklicka på filen och öppna den i en webbläsare. Det kan se ut så här.

import code3 from '@assets/vscode/code3.png';

<Figure 
    src={code3}
    caption="HTML-filen är nu öppnad i din webbläsare och visar en webbsida."
/>

Nu har du koll på grunderna.


{/*

## Grundinställningar

Visual Studio Code har inställningar som kan ändras, öppna dem via `ctrl ,` eller `cmd ,` (Mac). Du kan också öppna fönstret för inställningar via menyvalet `File -> Preferences -> Settings` eller `Code -> Preferences -> Settings` (Mac).

[FIGURE src=/image/vscode/settings.png?w=w2 caption="Fönstret för inställningar för Visual Studio Code."]

Du behöver nu dubbelkolla att Visual Studio Code har ett antal nödvändiga inställningar.

* UTF-8 NOBOM
* Soft tabs, tab längd 4 mellanslag
* Radslut Unix style

*/}



{/*

### Använd UTF-8 NOBOM 

Under "Text Editor" och "Files" finns en inställning som heter "Encoding". Du kan också använda sökrutan längst upp och söka på `encoding`.

Standardinställningen är att filerna sparas i formatet UTF-8 utan byte order mark (NOBOM). Låt det vara på det viset. Det handlar om hur filen sparas på disken och vilket format de olika tecknen får. Vi vill använda UTF-8.

[FIGURE src=/image/vscode/encoding.png caption="Encoding skall vara UTF-8 NOBOM (UTF-8)"]


*/}



{/*

### Använd soft tabs, tab-längd 4 

:::caution
Använd en `.editor` file istället, eller låt det komma som en del av utvecklingsmiljön.
:::

Som standard använder Visual Studio Code "Soft Tabs". Vi låter det vara så.

Soft tabs betyder att en tab ersätts med ett motsvarande antal mellanslag. Det gör att det blir enklare att flytta filer mellan olika editorer och användare som kan ha olika inställningar.

Leta efter "Tab Size" och sätt den till 4 mellanslag (den bör vara det som standard).
 
[FIGURE src=/image/vscode/tabsize.png caption="Använd 4 mellanslag för att ersätta en tab."]

Olika kodstandarder kan ha olika rekommendationer om storleken på en soft tab. De vanliga inställningarna är 2 eller 4 mellanslag. I kurserna använder vi 4.

Vi kan också ändra detta smidigt fil-för-fil, genom att klicka på "Spaces: 4" nere i högra hörnet. Ibland kan det hända att vi laddar ner en fil som har en annan setup än oss. Då är det bra att veta hur man ändrar det snabbt.

[FIGURE src=/image/vscode/tabsize_menu.png caption="Tab Size menu"]



*/}


{/*

### Radslut enligt Unix-style 

Vi vill använda radslut enligt Unix-style (`\n`), också kallad LF. Det blir enklast så, för en webbprogrammerare.

Du kan se vilket radslut som används, genom att titta nere till höger. Öppna en ny fil (`ctrl-n`) och kika.

[FIGURE src=/image/vscode/crlf.png caption="På Windows är radbrytning CRLF standard."]

För att ändra filens radslut så klicka på (i detta fallet) CRLF och byt till LF samt spara filen. Det skall se ut så här.

[FIGURE src=/image/vscode/lf.png caption="Använd alltid Unix style radbrytning LF."]

Förutom Windows style radbrytning LF + CR (`\n\r`) så kan du även komma i kontakt med äldre Mac style CR (`\r`).

Vi kör alltid på LF för att undvika problem när vi flyttar filer mellan olika datorer. I vissa fall kan det bli problem när man använder andra typer av radslut. 



### Radslut nya filer enligt LF 

För att underlätta att alla nya filer du skapar verkligen har LF som radslut så kan vi gå in i inställningarna och söka på "eol" (end-of-line). Ursprungligen står det auto, men vi vill ha det som `\n` (LF).

[FIGURE src=image/vscode/eol.png?w=w2 caption="Alltid default radslut till LF."]

*/}


{/*

## Installera tillägg

Visual Studio Code har en hel del tillägg (extensions). Det är små program som bygger ut editorn och vad den kan göra.

Ute till höger har vi en meny som ser ut som byggklossar där vi kan se vilka tillägg vi har installerade och vi har möjlighet att söka efter nya.

[FIGURE src=/image/vscode/extensions.png?w=w2 caption="Sök och installera tillägg för att utöka editorns funktioner."]

Allt eftersom du blir varm i kläderna så är det en bra idé att se vilka tillägg som finns som kan underlätta din vardag som programmerare. Men till att börja med så nöjer vi oss med att konstatera att det finns möjligheter att anpassa sin editor.

*/}


{/*

## Konfigurationsfiler

Visual Studio Code sparar sina konfigurationsfiler som `.json`. Beroende på vilket system du sitter på ligger dessa filer på olika ställen, men det kan vara bra att veta att de finns. Det är ett mer avancerat sätt att arbeta med inställningar, för oss duger det grafiska gränssnittet i editorn.

*/}



## Avslutningsvis

En texteditor, eller ett utvecklingsverktyg, är ett oerhört viktigt arbetsverktyg för en programmerare. Oavsett vilken du väljer så finns det alltid olika sätt att anpassa editorn till ditt behov. Om du investerar tid i att lära dig din editor så kan du spara en hel del tid i ditt utvecklingsarbete. 




